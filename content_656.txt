سرویس سیاست مشرق- کمیته انتخاب جایزه نوبل صلح روز ۶ اکتبر، ۱۴ مهر در مقر این کمیته در اسلو پایتخت نروژ نام نرگس محمدی را به عنوان برنده نوبل صلح ۲۰۲۳ اعلام کرد و روز گذشته این جایزه به ارزش حدود یک میلیون دلار در مراسمی با حضور پادشاه نروژ و سرکرده‌ گروهک‌های تروریستی، به فرزندان وی تحویل داده شد.
این نمایش پر زرق‌وبرق، از شعار مراسم، یادبود مجرمان امنیتی، یادبود تروریست‌های منافقین تا مهمانان دعوت‌شده و برنده جایزه، همگی با رنگ و لعاب و مؤلفه‌های ضدایرانی آمیخته شده بود. فقط در موضوع مهمانانی که از سوی بنیاد نوبل به این نمایش دعوت شده بودند کافسیت تا این مراسم ماهیت ضدایرانی خود را ابراز کند.
چه کسانی به نوبل دعوت شدند
مونا سیلاوی؛ دبیرکل حزب تجزیه‌طلب تضامن دموکراتیک اهواز
شهریور ۱۴۰۲ بود که حزب تروریستی «تضامن دمکراتیک اهواز» مونا سیلاوی را به عنوان دبیرکل جدید این حزب معرفی کرد. آشنایی مونا سیلاوی با این حزب به دهه ۸۰ برمی‌گردد. خواهر او شیما سیلاوی در مصاحبه‌های خود با شبکه‌های معاند، اعتراف کرده بود که پدرش از گذشته با منصور عبدویس یا منصور سیلاوی، رئیس اول حزب تروریستی تضامن دموکراتیک اهواز، ارتباط خانوادگی داشته است. عبدویس با پدرش نسبت پسرعمو و برادر همسری را داشته. به همین سبب رئیس این حزب، دایی مونا و شیما سیلوای هم می‌شود. به سبب همین آشنایی هم مونا سیلاوی در شهریور ۱۴۰۱ به ریاست این حزب انتخاب می‌شود.
مونا سیلاوی یک دبیرکل با افکار سیاسی پراکنده و بی‌ثبات است که گاهی در شبکه تجزیه‌طلبان، اینترنشنال کارشناسی می‌کند و گاهی علیه این شبکه و رضا پهلوی موضع‌گیری می‌کند. گاهی هم عملیات روانی و هشتگ‌های سازمان منافقین را ریپورتاژ می‌کند.


حضور مونا سیلاوی، نفر دوم از سمت راست، در مراسم اهدای جایزه صلح نوبل 
عبدالله مهتدی، سرکرده گروه تجزیه‌طلب و تروریستی کومله
دست راست مونا سیلاوی، عبدالله مهتدی است. او به همراه همسرش ناهید بهمنی، به نمایندگی از گروه تجزیه‌طلب و تروریستی کومله در این مراسم شرکت کرد تا علاوه بر نشان دادن بی‌اعتباری شعارهای حقوق‌بشری غربی‌ها، دروغ بزرگ جریان موسوم به زن، زندگی، آزادی در رابطه با ایران دوستی و آزادی را به تصویر بکشد. در اغتشاشات پاییز سال قبل، گروه‌های تجزیه‌طلبی مثل کومله از گردانندگان و سازمان‌دهندگان اصلی آشوب‌های خیابانی علیه امنیت ملی ایران بود و پروژه تجزیه کشورمان را علنی‌تر از هر زمان دیگری دنبال می‌کرد.
با این حساب می‌توان گفت که در مراسم اهدای جایزه نوبل به نرگس محمدی، دست‌کم خون ده‌ها هزارنفر ایرانی و غیر ایرانی نادیده گرفته شده و در ازای چهل سال جنایت از تروریستی دوستان محمدی، ضیافتی به اسم «صلح نوبل» برگزار شد.

حضور عبدالله مهتدی همراه با همسرش، ناهید بهمنی در مراسم اهدای جایزه صلح نوبل

واکنش کاظم غریب آبادی، دبیر ستاد حقوق بشر به حضور رهبر احزاب تروریست‌ در مراسم صلح نوبل
مهتدی در ایام اغتشاشات مدام تأکید می‌کرد «دنبال تجزیه‌طلبی نیستیم» حالا بعدها صوتی که از او افشا شد که به‌صراحت توضیح می‌دهد که جریان ضدایرانی چطور قصد نابودی ایران با اتحاد گروه‌های تجزیه‌طلب را داشته‌اند.





مهرداد درویش‌پور، عضو گروهک مارکسیست و منحله «پیکار» بود که اکنون مقیم سوئد است و طرفداران حزب تجزیه‌طلب کومله هم به‌حساب می‌آید. 
به سبب اینکه حزب پیکار وابسته به سازمان منافقین بود و بعدها از این سازمان تروریستی، منشعب و منحل شد، مهرداد درویش پور هم در اغتشاشات سال ۱۴۰۱ و هم در کنفرانس‌های خبری جایزه صلح نوبل، به‌طور ضمنی از شعارها و سیاست‌های منافقین و تجزیه‌طلبی حمایت می‌کند. با خیال خامی که مجموعه ضدانقلاب برای براندازی در سر داشت، سال گذاشته در ایام اغتشاشات پائیز، اینترنشنال درویش‌پور را به‌عنوان کارشناس مسائل سیاسی به برنامه‌های سیما ثابت دعوت می‌کند. هدف دعوت از یک چپ‌گرا باسابقه فعالیت‌های گسترده در گروهک‌های تروریستی، عادی‌سازی و زمینه‌چینی تجزیه ایران بود.

ریحانه طراوتی؛ خبرنگار و عکاس 
سال ۱۳۹۳ چند جوان در گروهی که بعدها با عنوان «ایرانیان خوشحال» لقب گرفت، موزیک ویدیویی مبتذل با آهنگ «هپی» فارل ویلیامز تولید کرده و در یوتیوب منتشر کردند. یکی از اعضای این گروه، ریحانه طراوتی است که با حضور در این کلیپ مبتذل به شهرت رسید. طراوتی به دلیل همکاری در تولید این کلیپ بازداشت شد.


او از حامیان حسن روحانی در انتخابات بوده و در پشت صحنه پروژه‌های مختلف سینمایی همکاری داشته است. طراوتی فیلم‌برداری پشت صحنه مغزهای کوچک زنگ‌زده، سونامی و دوئت را برعهده داشته است.
طراوتی بار دیگر در تاریخ ۱۹ اردیبهشت‌ماه ۱۴۰۱ بازداشت می‌شود. در تاریخ اول بهمن ۱۴۰۱ اعلام شد که ریحانه طراوتی به اتهامات «اجتماع و تبانی برای اقدام علیه امنیت ملی و تبلیغ علیه نظام» و همکاری با رسانه «می‌تو» محکوم شده است. اکنون پس از فرار از ایران در خارج از کشور به سر می‌برد و در مراسم اهدای جایزه صلح نوبل نیز دعوت شده است.
در بخشی از ویدیویی که از مراسم اهدای جایزه صلح نوبل منتشر شده، بهمن کلباسی، خبرنگار معاند در کنار ریحانه طراوتی دیده‌شده که به‌عنوان مهمانان ایرانی دعوت شدند و در این محل با رفتارهای سبُک، مشغول شوخی و وقت‌گذرانی هستند.

حضور ریحانه طراوتی در مراسم اهدای جایزه صلح نوبل
مرجان ابراهیمی، ملقب به مرجان ساتراپی، نویسنده و انیماتور داستان‌های مصور
مرجان ساتراپی در ۱۴ سالگی از سوی خانواده مجبور به مهاجرت به اتریش شد و مدت زیادی را تنهایی در اتریش گذراند. ساتراپی با طراحی و تولید داستان‌های مصور با عنوان «پرسپولیس» او بعدها به پاریس مهاجرت کرد و حرفه‌اش نقاشی و تألیف کتاب‌های کودکان را آغاز کرد و همچنان با مجلات و روزنامه‌های متعددی همکاری دارد.
انیمیشن پرسپولیس به کارگردانی ساتراپی و ونسان پارونو در سال ۲۰۰۷، جایزه هیئت داوران را از جشنوارهٔ فیلم کن دریافت کرد. سال ۲۰۱۸ از سوی سازمان‌دهندگان جشنواره فیلم کن اعلام شد که مرجان ساتراپی، عضوی از هیئت‌داوران جشنواره کن ۲۰۰۸ برای تعیین برنده نخل طلایی، جایزه اصلی جشنواره‌ است.

مرجان ساتراپی، جشنواره کن/۲۰۰۷
ساتراپی در اغتشاشات ۱۴۰۱ نیز با بسیاری از چهره‌های هنری فرانسوی ارتباط گرفته و آن‌ها را وادار به بازخوانی‌ اشعار و شعارهای اغتشاشات و انتشار ویدیو آن در شبکه‌های اجتماعی می‌کند.

از دیگر فعالیت‌ها تبلیغاتی ساتراپی علیه ایران، تولید و نشر کتاب‌ها و مجله‌های مختلف ضدایرانی به زبان فرانسوی است. او همچنین هماهنگ‌کننده رقص‌های گروهی مقابل سفارت‌ جمهوری اسلامی ایران در پاریس هم هست.

البته ساتراپی محبوب گروه‌های دیگر اپوزیسیون نیست. او در انیمیشن پرسپولیس، سکانسی از تجمعات مردم انقلابی علیه رژیم پهلوی را به تصویر کشیده که نشان می‌دهد مأموران پهلوی با اسلحه و تانک، وحشیانه به سمت مردم شلیک می‌کنند. تولید این ویدیو و انتشار آن به‌صورت کتبی و چاپی موجب شده تا سلطنت‌طلبان همواره با فحاشی و انتقاد از او استقبال کنند.
سلطنت‌طلبان حتی مدعی هستند که پشت پرده جوایز بین‌المللی نرگس محمدی، مرجان ساتراپی است که با لابی‌گری در سازمان‌ها و بنیادهای هنری، علیه ایران فعالیت می‌کند.

حضور مرجان ساتراپی در کنار گلشیفته فراهانی در مراسم اهدای جایزه صلح نوبل
مهرانگیز کار، حقوقدانان و فعالان سیاسی معاند؛ ۲۴ میلیون دلار از اموال مردم ایران رد جیب مهرانگیز کار
مهرانگیز کار ازجمله حقوقدانان و فعالان سیاسی ضدانقلاب است که در گذشته که سابقه حضور در کنفرانس برلین را دارد. او بعد از بازگشت به ایران روانه زندان شد و سپس به بهانه درمان بیماری به خارج از کشور مهاجرت کرد. عمده فعالیت مهرانگیز کار معطوف به مباحث حقوقی و به‌ویژه مسائل زنان است و در این محدوده وی مواضع فمینیستی تندی حتی در حد تجویز و ترویج هم‌جنس‌گرایی اتخاذ نموده است. مهرانگیز کار در رسانه‌ها با اشاره به قوانین جمهوری اسلامی درباره همجنسگرایی، قید جرم و خطا بودن آن را جدا کرده و نسبت به آن اعتراض کرده است. پس از فتنه ۸۸ این فرد صراحتاً علیه مبانی دینی و شرعی انقلاب اسلامی و نظام جمهوری اسلامی ایران و حتی روحیه و هویت فرهنگی مردم ایران دیدگاه‌هایش را مطرح کرد.

حضور مهرانگیز کار در مراسم اهدای جایزه صلح نوبل، نفر اول از سمت چپ 
یکی از گفته‌های معروف مهرانگیز کار در سال‌های اخیر در وصف سازمان منافقین بوده است. او در مصاحبه با شبکه‌های ضدانقلاب گفته «بخواهیم و نخواهیم آنها (مجاهدین/منافقین) پاره‌ای از آینده سیاسی ایران هستند/ به مجاهدین خلق نگوید منافقین» 
مهرانگیز کار، همسر سیامک پورزند، روزنامه‌نگار ضدانقلاب بود. پورزند در سال ۱۳۸۱ به اتهام جاسوسی حکم ۱۱ سال حبس خانگی گرفت. ‌سال ۱۳۹۰ خب ری منتشر شد پورزند خود را از بالکن منزل به پایین پرتاب و خودکشی کرده است. این درحالی است که مهرانگیز کار در دوران در طول مدت حبس خانگی ، همسرش را ترک کرده و پورزند ۱۰ سال به تنهایی، این حبس را تحمل کرده بود.
اما با اینحال مهرانگیز کار و دخترانش به بهانه حبس سیامک پورزند و دریافت حکم از سوی جمهوری اسلامی، به دادگاهی در ⁧‫آمریکا، از ایران ‬⁩ ش کایت کرد و پس از مدت‌ ها دوندگی ۳۴ میلیون دلار از اموال بلوکه شده ⁧‫ایران‬⁩ در نهادهای آمریکایی را به عنوان غرامت دریافت کردند.
یادبود و تزئین تصاویر اعدامی‌های منافقین در سالن صلح نوبل
در جریان مراسم اهدای جایزه صلح نوبل به نرگس محمدی، دو نمایشگاه در محل اهدای جایزه طراحی شده بود. یکی نمایشگاهی که بنیاد نوبل طراحی کرده بود و با موضوع اغتشاشات و عنوان «زن زندگی آزادی» به نمایش درآمده بود. دیگری نمایشگاه «آنچه باقی ماند» بود. در نمایشگاه «آنچه باقی مانده» که با تلاش عناصر فراری اغتشاشات و خانواده جان‌باختگان آشوب‌ها ۹۸ و ۱۴۰۱، طراحی شده بود، تصاویر و اطلاعات جان‌باختگان آبان ۹۸، اعدامی‌های منافقین در دهه ۶۰، حوادث ماهشهر، خاوران و مسافران پرواز PS۷۵۲ (هواپیمای اوکراینی) ارائه شده بود.

تصاویر اعضای سازمان تروریستی منافقین که در دهه ۶۰ اعدام شدند؛ صفحات متعلق به تیم سایبری جانباختگان آبان ۹۸ و مرتبط با حامد اسماعیلیون، در توضیح این تصویر اعلام کرده‌اند که نرگس محمدی، جایزه‌اش را مدیون خون‌های ریخته شده از منافقین است. 
